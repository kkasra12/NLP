پس از تهیه آب کرفس، از آنجا که این نوشیدنی بسیار تلخ است، ممکن است برخی افراد بخواهند از یک شیرین‌کننده برای طعم‌دهی به آن استفاده کنند، یعنی افزایش کالری و شکر. اضافه کردن خود کرفس به اسموتی، بهتر از تهیه نوشیدنی آن است به علاوه اینکه دیگر با آب‌گیری کرفس، فیبر آن از بین نخواهد رفت.
عکس نویسنده
عکس نویسنده
نویسنده : زینب حکیمی
بازدید : 2436
زمان تقریبی مطالعه : 5 دقیقه
تاریخ : شنبه 1397/12/04
آب کرفس
برخی مردم نوشیدن آب‌میوه را آسان‌ترین راه برای اضافه کردن میوه‌ها و سبزیجات به رژیم غذایی‌شان می‌دانند. اگرچه این موضوع جدیدی نیست، اما در مورد آب کرفس، به طور ویژه محبوبیت خاصی ایجاد شده است. این روزها توصیه‌های بی‌پایانی در مورد خواص آب کرفس می‌بینیم و می‌شنویم، اما دانستن آنچه این نوشیدنی با بدن ما می‌کند، می‌تواند سودمند باشد:

بنابراین، مزایای آب کرفس چیست؟
یکی از اصلی‌ترین خواص نوشیدنی کرفس، هیدراته کردن بدن است. 16 اونس (حدود 450 گرم) از آب ساقه کرفس، شامل آب بیشتری نسبت به سبزیجات معمولی می‌شود. تعداد بسیار محدودی از مردم از ساقه کرفس به عنوان منبعی برای هیدراته کردن بدنشان استفاده می‌کنند، بنابراین می‌توان گفت نوشیدن آب کرفس بدنتان را بیشتر هیدراته می‌کند زیرا شما راحت‌تر و بیشتر می‌توانید فرم نوشیدنی این سبزی را مصرف کنید.
به غیر از آب‌رسانی به بدن و مقدار کمی از ویتامین‌ها و مواد معدنی موجود در کرفس، خواص کم دیگری نیز در این سبزی نهفته است. اکثر ادعاهای تأثیر آب کرفس بر سلامتی بدن تنها نقل قول و حرف‌هایی هستند که در بین مردم رواج پیدا کرده و تنها متکی به تجارب افراد بعد از نوشیدن آن می‌باشند؛ اما این حکایات افراد، همگی دارای مدرک معتبر نیستند. به علاوه اگر کسی شروع به نوشیدن آب کرفس می‌کند، احتمالاً تغییرات دیگری نیز در سبک زندگی‌اش ایجاد خواهد کرد که می‌تواند تأثیراتی همچون کاهش وزن و یا شفافیت پوست بر او داشته باشد.

شواهد زیادی وجود دارد که نشان می‌دهد خود سبزی کرفس دارای طیف گسترده‌ای از مزایای بهداشتی است که شامل کاهش خطر ابتلا به بیماری‌های قلبی، بیمارهای کبدی و نقرس می‌گردد. با این حال، تحقیق در مورد اینکه آیا آب کرفس نیز مزایای مشابهی را ارائه می‌دهد یا خیر، بسیار محدود است

تحقیقات، به اندازه کافی از دیگر ادعاهای موجود حمایت نمی‌کنند
توصیه‌های مربوط به اثرات مفید آب کرفس بر روی سلامتی، در حال گردش در اینترنت است و شامل هر چیزی از کاهش وزن و کمک به گوارش تا کاهش التهاب و جلوگیری از سرطان می‌شود. متخصصین هشدار داده‌اند که این ادعاها به طور جدی و بالقوه می‌توانند خطرناک باشند. هیچ مدرکی در جهت حمایت از توانایی آب کرفس در کمک به کاهش وزن وجود ندارد. فرایند تهیه آب‌میوه یا سبزیجات باعث از بین رفتن فیبر موجود (که باعث ایجاد احساس سیری و کاهش وزن می‌شود) خواهد شد. در مورد تأثیر این نوشیدنی بر گوارش هم همین‌طور، برخی افراد گمان می‌کنند نوشیدن آب کرفس در هنگام صبح، زمانی که ناشتا هستند، به بهبود گوارش و هضم بهتر غذاهایی که در طول روز خواهند خورد، کمک می‌کند، در حالی که در مورد این ادعا نیز هیچ شاهدی وجود ندارد.

به طور مشابه، هیچ مدرکی وجود ندارد که نشان دهد آب کرفس از سرطان جلوگیری می‌کند. بعضی از مطالعات نشان می‌دهد که انواع خاصی از میوه‌ها و سبزیجات یا از شما در برابر برخی از سرطان‌ها محافظت می‌کنند و یا دارای عناصری هستند که جلوی سرطان را می‌گیرند.

به گفته این محققان، هیچ تحقیق ویژه‌ای در مورد آب کرفس و این مزایا وجود ندارد. اما یک استثنا؛ کرفس دارای فلاوونوئید و آپی‌ژنین است که برخی از اثرات پیشگیرانه شیمیایی را در تحقیقات مبتنی بر سلول نشان می‌دهد. با این حال، متخصصین، یادآور می‌شوند که این نتایج بر روی انسان‌ها در آزمایش‌های کنترل نشده نشان داده شده است و در مورد کل کرفس، و نه تنها آب آن، صحت دارد. با این حال، احتمال دارد که خواص سلامتی بیشتری از آب کرفس وجود داشته باشد که محققان هنوز به مطالعه بیشتر درباره آن‌ها نیاز دارند.

کرفس و آب آن هنوز می‌توانند جزئی از یک رژیم غذایی سالم باشند
کرفس دارای مواد مغذی متفاوت است. این سبزی خود، یک ترکیب اضافی برای سالم کردن غذایی است که می‌خوریم. کرفس غنی از مواد مغذی و منبع خوبی از فیبر، ویتامین‌های K و C، منگنز، منیزیم، کلسیم، پتاسیم، فولات و ویتامین B6 و همچنین ریبوفلاوین است. علاوه بر این، کرفس دارای خواص ضدالتهابی است که باعث تقویت سلامت روده می‌شود و ممکن است به تنظیم گوارش کمک کند. شواهد زیادی وجود دارد که نشان می‌دهد خود سبزی کرفس دارای طیف گسترده‌ای از مزایای بهداشتی است که شامل کاهش خطر ابتلا به بیماری‌های قلبی، بیمارهای کبدی و نقرس می‌گردد. با این حال، تحقیق در مورد اینکه آیا آب کرفس نیز مزایای مشابهی را ارائه می‌دهد یا خیر، بسیار محدود است.
پس از تهیه آب کرفس، از آنجا که این نوشیدنی بسیار تلخ است، ممکن است برخی افراد بخواهند از یک شیرین‌کننده برای طعم‌دهی به آن استفاده کنند، یعنی افزایش کالری و شکر. اضافه کردن خود کرفس به اسموتی، بهتر از تهیه نوشیدنی آن است به علاوه اینکه دیگر با آب‌گیری کرفس، فیبر آن از بین نخواهد رفت.
بیشتر بخوانید

آب کرفس، هویج و تخم کتان برای تقویت کولون
کرفس لاغر می‌کند؟
مروری کوتاه بر خواص کرفس
نکته پایانی اینکه، مانند هر چیز دیگری، نوشیدن آب کرفس یک راه درمان نیست و مصرف آن از خوردن مواد ناسالم جلوگیری نمی‌کند و یا شیوه زندگی‌تان را تغییر نمی‌دهد. اگر از طعم این نوشیدنی لذت می‌برید و بدون اضافه کردن شکر یا هر شیرین‌کننده دیگری آن را مصرف کرده و در کنار آن از میوه‌ها و دیگر سبزیجات نیز استفاده می‌کنید، هیچ نگرانی وجود ندارد. با این حال، به یاد داشته باشید که آب آشامیدنی یک راه قابل قبول برای هیدراته کردن بدن است و شما مجبور به اضافه کردن ماده دیگری به آن نیستید.
