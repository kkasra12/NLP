کلیه یکی از اجزای حیاتی بدن و عملکرد آن، در سلامت عمومی و کلی بدن بسیار حائز اهمیت است. بنابراین توجه کردن به عملکرد و سلامت کلیه‌ها بسیار مهم است. رعایت 5 نکته ساده در سبک زندگی کمک خواهد کرد تا کلیه‌ها را در وضعیتی خوب و سالم نگهداری کنیم.

هیدراته باشید
نوشیدن مقادیر زیاد مایعات به عملکرد صحیح و بهتر کلیه‌ها کمک می‌کند. ادرار انسان باید به رنگ کاه باشد. اگر رنگ ادرار از رنگ کاه تیره‌تر باشد، یکی از موارد محتمل دهیدراته یا کم آب بودن بدن است.
در هوای گرم یا در طول فصول گرم سال، وقتی به‌جای گرمسیری سفر می‌کنید و یا وقتی سخت ورزش می‌کنید، بدن شما نیاز به آب و مایعات بیشتری از حالت معمول دارد چراکه باید آب از دست‌ رفته توسط تعریق را دوباره جایگزین کند.
بیشتر بخوانید

هر آنچه ادرار از سلامتی فاش می کند
خوراکی‌های سالم بخورید
رژیم غذایی متعادل شده، ضامن دریافت تمام ویتامین‌ها و مواد معدنی مورد نیاز بدن است. باید سعی شود در رژیم غذایی از میوه‌ها، سبزی‌ها و غلاتی مثل نان، برنج و غذاهای تهیه‌ شده از آرد گندم بیشتر استفاده شود. همچنین ضروری است که از غذاهای خیلی شور (پرنمک) و خیلی چرب خودداری کرد.

چاق بودن هم یکی دیگر از عوامل افزایش فشارخون است و همان‌طور که اشاره شد فشارخون بالا برای کلیه‌ها مضر است. بنابراین سعی کنید تا وزن خود را تعدیل کرده و در حالت ایده‌آل نگه دارید

سفیده تخم‌مرغ یکی از غذاهای مفید برای کلیه است. پروتئین موجود در سفیده تخم‌مرغ منبع خوبی از پروتئین سالم برای کلیه است.
یکی دیگر از خوراکی‌های مفید برای کلیه و افرادی که دچار مشکلات کلیوی هستند سیر است. برای طعم دار کردن غذاها به‌جای استفاده از نمک می‌توانید از سیر استفاده کنید.
روغن‌ زیتون که یکی از منابع چربی خالی از فسفر است نیز جزو لیست خوراکی‌های دوستدار کلیه قرار می‌گیرد.
علاوه بر این موارد، خوراکی‌های متعدد دیگر مفیدی برای کلیه وجود دارد که می‌توانید از آن‌ها در رژیم غذایی خود استفاده کنید.

جالب است بدانید معمولاً به افرادی که دچار بیماری‌های کلیوی هستند توصیه می‌شود مصرف سدیم، پتاسیم و فسفر خود را محدود کنند.

مراقب فشارخون خود باشید
چک کردن منظم فشارخون دارای مزایایی است و به همین جهت توصیه می‌شود این کار را به‌ طور منظم انجام دهید. معمولاً فشارخون بالا علائمی ندارد که فرد را آگاه سازد. با افزایش فشارخون، احتمال دچار شدن به مشکلات کلیوی، قلب و عروقی افزایش می‌یابد.
بیشتر بخوانید

  9 راهکار طبیعی برای کاهش فشارخون
بنابراین با چک کردن فشارخون می‌توان از بسیاری از مشکلات پیشگیری کرد. اگر فشار خون بیشتر از حد طبیعی باشد، پزشک معالج دستورالعمل‌هایی برای کاهش آن در نظر خواهد گرفت. این دستورالعمل‌ها می‌تواند شامل ایجاد تغییراتی در سبک زندگی یا مصرف دارو باشد. میزان فشارخون ایده‌آل باید بین 60/90 میلی‌متر جیوه تا 80/120 میلی‌متر جیوه باشد.

ترک سیگار و الکل
اگر سیگار می‌کشید به‌ طور کامل ترک کنید. مصرف الکل هم علاوه بر مشکلاتی که بر اجزای مختلف بدن دارد، بر روی کلیه هم تأثیرات منفی بسیاری دارد. نوشیدن الکل و سیگار کشیدن علاوه بر سایر مشکلات، باعث افزایش فشار خون در انسان می‌شوند.

لاغر کنید تا کلیه سالمی داشته باشید
چاق بودن هم یکی دیگر از عوامل افزایش فشارخون است و همان‌طور که اشاره شد فشارخون بالا برای کلیه‌ها مضر است. بنابراین سعی کنید تا وزن خود را تعدیل کرده و در حالت ایده‌آل نگه دارید. برای دست‌یابی به این هدف، فعالیت فیزیکی خود را افزایش داده و از پرخوری اجتناب کنید.
بیشتر بخوانید

 نارسایی کلیوی در یک نگاه کلی
شاخص توده بندی یکی از معیارهای مناسب برای اندازه‌گیری وزن ایده‌آل می‌تواند باشد. برای استفاده از شاخص توده بدنی لازم است تا قد خود را به متر به توان 2 برسانید و سپس نتیجه آن را تقسیم بر وزن خود به کیلوگرم کنید. حال اگر عدد به‌دست‌آمده بین 18.5 تا 24.9 باشد، وزن شما طبیعی است. اگر کمتر از 18.5 باشد دچار کمبود وزن هستید. اگر بین 25 تا 29.5 باشد، اضافه‌ وزن دارید و اگر برابر یا بیشتر از 30 باشد چاق هستید.

هدف خود را بر روی 150 دقیقه فعالیت ورزشی متوسط در هفته قرار دهید. داشتن حداقل 150 دقیقه ورزش در طول هفته، مورد توصیه بسیاری از کارشناسان است. منظور از فعالیت فیزیکی یا ورزش متوسط پیاده‌روی سریع، دوچرخه‌سواری، شنا و یا فعالیت‌های مشابه دیگر است.
