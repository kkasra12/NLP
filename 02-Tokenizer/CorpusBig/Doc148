
مقامات حدود 50 کشور عربی و اروپایی در این نشست حاضر هستند.

---
وبسایت رسمی فوتبالی - خواهر مرحوم احمدرضا شاکر به پست احساسی قائدی درخصوص برادرش واکنش کنایه آمیزی نشان داد.

به گزارش فوتبالی و به نقل از خبرورزشی، مهدی قائدی، بازیکن جوان تیم استقلال این روز‌ها درگیر دادگاه و موضوع تصادفی است که در تابستان سال گذشته اتفاق افتاد و منجر به فوت احمدرضا شاکر، دوست و همبازی‌اش شد. قائدی در روز تولد احمدرضا شاکر متنی را در اینستاگرام خود منتشر کرد و نوشت: «البته قضاوت کردن ساده‌ترین کار ممکن است، اما کسی از ته دل من خبر ندارد. کاش می‌توانستم شرایط این روزهایم را برای‌تان شرح دهم. روز‌های تلخ و شب‌هایی کابوس‌وار که خواب را از چشمانم می‌گیرد. تصاویر آن تصادف کذایی حتی یک ثانیه دست از سرم برنمی‌دارد و این در شرایطی است که برای جلب رضایت مربیان باید روحیه‌ام را حفظ کنم. احمد عزیزم، مهدی قائدی هنوز آن‌قدر بی‌معرفت نشده تا شب تولد رفیقش را فراموش کند. دستم از همه جا کوتاه است و کاش می‌دانستی چقدر در شب تولدت مستأصلم و چقدر سخت است تحمل غم نبودت در شب تولدت. روزی هزار بار آرزو می‌کنم کاش من جای احمدرضا بودم تا دیگر لازم نبود این فشار خرد‌کننده را تحمل کنم. خدایا یا تحمل صبر این فاجعه را به من بده یا...»

کامنت‌های زیادی زیر این پست قائدی منتشر شد که خیلی از آن‌ها همچنان او را مقصر آن حادثه می‌دانند و دیگران هم با قائدی ابراز همدردی کردند و معتقد بودند این موضوع تنها یک حادثه بوده و برای هر انسانی ممکن است رخ دهد. یکی از کامنت‌هایی که زیر پست قائدی نوشته شد، اما از طرف خواهر احمدرضا شاکر بود که در اصل می‌توان این کامنت را پاسخ خواهر شاکر به پست منتشر شده قائدی قلمداد کرد. خواهر احمدرضا شاکر اعتقاد دارد این متن را یک وکیل برای قائدی آماده کرده و همچنین به قائدی گفت سالگرد احمدرضا نزدیک است. او برای قائدی نوشت: «آفرین به اون وکیل باسوادی که این متن را آماده کرد که تو بذاری ولی افسوس که دیگه خیلی دیره، ۲۷ روز دیگه سالگرد احمدرضاس. چشمات رو باز کنی می‌بینی.»

---

گروه ادب و هنر- همايش بين المللي نمايش و دين طي مراسمي در خانه هنرمندان ايران گشايش يافت.
به گزارش خبرنگار همشهري، در نخستين روز همايش كريستوفر اينس از كانادا درباره نقش مفاهيم دين بنياد در خلق درام، فرهاد مهندس پور درباره روايت حماسي و روايت دين ايراني، رحمت اميني درباره بررسي تاثيرات متقابل نمايش هاي مذهبي و متاثر معاصر ايران بر يكديگر و سمولز از انگليس درباره نمايش و نيايش سخنراني كردند.
همچنين در بخش دوم نخستين روز همايش پيتر چلكوفسكي از آمريكا درباره تغذيه و جهانشير ياراحمدي درباره روضه خواني به مثابه يك نظام نمايشي مقاله ارائه دادند.
ديروز در بخش پاياني همايش ابوالفضل حرمي درباره نمايش ديني و نقش تماشاگر، كلاوز هوفمان از آلمان درباره ابعاد معنوي و ديني تئاتر معاصر اروپا و فرح يگانه با عنوان بررسي تعزيه طبق مدل رويداد تئاتري مقاله خود را ارائه دادند.
