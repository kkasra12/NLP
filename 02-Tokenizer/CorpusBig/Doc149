دبير نخستين سمينار بين المللي نمايش و دين اين سمينار را سرآغازي بر فعاليت هاي جديد تئاتر ايران در عرصه بين الملل مي داند و مي گويد: در ميان تمام نظرات محققان در خصوص ريشه هاي پيدايش هنر، نظريه آئيني- مذهبي بيش از همه مورد توجه بوده و جوهره اين نظريه بر مبناي اين مفهوم استوار شده كه بشر از آغازين روزهاي تجربه زندگي در اين كره خاكي در پي برقراري ارتباط با خالق خود بوده است؛ ارتباطي كه از يكسو نيازهاي روحاني و معنوي را برآورده مي كند و از سوي ديگر تضميني بر امنيت و زندگي جسماني او بوده است. در اين راستا هنر نمايش از آن جهت سرآمد ديگر هنرهاست كه نخستين وسيله موثر ارتباطي انسان با معبود خود بوده و به تدريج به زيور خلاقيت و حس زيبايي شناسي آراسته شده است.
در بخشي ديگري از پيام سرسنگي چنين آمده: هنر نمايش ظرف تاريخ چند هزارساله خود تبديل به هنري شد كه با اتكا به ظرفيت بالاي بصري خود و نيز ارتباط تنگاتنگ و زنده با مخاطب به خوبي از عهده وظيفه اي كه در قبال اتصال دنياي مادي با جهان معنوي بر عهده داشته برآمده است. بشر معاصر بيش از هر زمان ديگر نيازمند ديني است كه عامل موثر رهايي انسان از سرگشتگي و بحران هويت اوست.
سرسنگي سمينار بين المللي نمايش و دين را رويكردي علمي در عرصه بين المللي در تبيين رابطه متقابل نمايش و دين و نقش دين و انديشه دين محور در تعاملات بين المللي جهان معاصر مي داند و از اين پيام اظهار اميدواري مي كند كه برگزاري اين سمينار زمينه مناسبي براي فعاليت هاي علمي در حوزه نمايش ديني فراهم آورد و هنرمندان نمايش جهان براساس محورهاي مشترك بيش از پيش به يكديگر نزديك شوند.
نخستين سمينار بين المللي نمايش و دين امروز نيز با حضور نمايندگاني از 9 كشور جهان در تالار فريدون ناصري خانه هنرمندان ايران ادامه دارد.

---
به گزارش افکارنیوز، خبرگزاری رویترز در گزارشی در این باره نوشت:  حسن روحانی  در کنفرانس خبری روز یکشنبه که از تلویزیون پخش شد، ‌ گفت که ایران هرگز با دشمن دیرینه اش آمریکا تحت فشار مذاکره نخواهد کرد.

اخبار سیاسی - این خبرگزاری افزود که روحانی با تاکید بر ضروری بودن کمک ایران به برقراری امنیت در خاورمیانه یادآور شد ما هرگز تسلیم فشار آمریکا نخواهیم شد و از موضع ضعف مذاکره نخواهیم کرد. فشار حداکثری آمریکا به ایران محکوم به شکست است.

وی ادامه داد: تضمین صلح و ثبات در منطقه حساس خاورمیانه و خلیج فارس، بدون کمک ایران، غیرممکن است.

خبرگزاری اسپوتنیک نیز با بازتاب سخنان روحانی در گزارشی نوشت: رییس جمهوری ایران گفت تهران تنها درصورتی پای میز مذاکره با واشنگتن می نشیند که آمریکا به برجام بازگردد و تحریم ها علیه تهران  را لغو کند.

این خبرگزاری با اشاره به بخشی از سخنان روحانی مبنی بر اینکه ایران هرگز تحت فشار مذاکره نخواهد کرد، ‌ افزود: رییس جمهوری ایران گفت که اقتصاد کشور با وجود سیاست فشار حداکثری آمریکا در قبال تهران، ‌ همچنان رونق دارد.

